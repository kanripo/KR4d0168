# -*- mode: mandoku-view; -*-
#+TITLE: 栟櫚集
#+DATE: 2015-08-24 23:57:15.216990
#+PROPERTY: ID KR4d0168
#+PROPERTY: BASEEDITION WYG    
#+PROPERTY: JUAN 卷十一
<pb:KR4d0168_WYG_011-1a>¶
欽定四庫全書¶
　栟櫚集巻十一　　　　　　宋　鄧肅　撰¶
　　樂府¶
　　　臨江仙¶
帶雨棃花㸔上馬問人底事匆匆于飛有願恨難從大¶
鵬摶九萬鸚鵡鎻金籠　怱怱便為千里隔危岑已接¶
髙穹回頭那忍問前蹤家留千里外人在斗牛中¶
　　　　右一¶
<pb:KR4d0168_WYG_011-1b>¶
百尺危樓初過雨清風凛作輕寒一聲漁笛在雲端黄¶
昏簾幙捲新月半欄杆　青翼不来音信斷雲窓杳隔¶
三山何時携手便驂鸞今宵同勝景玉斝不留殘¶
　　　　右二¶
春雪一甌扶醉玉翩翩兩腋生風柳腰無力殢雲蹤陳¶
郎投轄意分袂忍匆匆　白玉琢盃龍麝泛瀼瀼天酒¶
爭濃何妨一飲上青驄晴空行夜月緩轡水晶宮¶
　　　　右三¶
<pb:KR4d0168_WYG_011-2a>¶
劍水泠泠行碧玉扁舟一葉吹風玉人招手畫樓東浩¶
歌隨月去春在小樓中　簾幙低垂圍篤耨雕膓笑捧¶
香葱謾將雨意作雲濃單于吹未徹門外響玲瓏¶
　　　　右四¶
雨過荼䕷春欲放輕寒約住餘芳南園今日被朝陽瓊¶
葩開萬㸃塵世滿天香　百卉叢中紅紫亂玉肌自笑¶
孤光清風剪剪過紗窓餘酲空一洗不數夀陽粧¶
　　　　右五¶
<pb:KR4d0168_WYG_011-2b>¶
獨宿禪房清夢斷雞聲喚起晨鐘出門曉月耿寒空小¶
池凝翡翠竹外跨飛虹　梅塢不知何處了傍籬臨水¶
重重嘯歌只在冷香中人間那有此天上廣寒宫¶
　　　　右六¶
夜飲不知更漏永餘酣因染朝陽庭前鶯燕亂絲簧醉¶
眠猶未起花影滿晴窓　簾外報言天色好水沉已染¶
羅裳檀郎欲起趂春狂佳人嗔不語劈靣噀丁香¶
　　　　右七¶
<pb:KR4d0168_WYG_011-3a>¶
夜靜黄雲承寳韈九疑人道羊家蕊宫仙曲送流霞東¶
陵分玉井逺勝隔荷花　綽約旗亭沽一笑衆驚飡棗¶
如𤓰畫橋烟栁忽翻鵶醉鬟傾緑醑參月共横斜¶
　　　　右八¶
樓北樓南青不斷晴空總是春容先来無處問郎蹤那¶
堪風不定雨盡一窓紅　初恨水中徒捉月而今水月¶
俱空謾將雨意伴雲濃臨風千㸃淚不到浙江東¶
　　　　右九¶
<pb:KR4d0168_WYG_011-3b>¶
　　　浣溪沙¶
雨入空階滴夜長月行雲外借孤光獨將心事歩長廊¶
　深鎻重門飛不去巫山何日夢襄王一牀衾枕冷凄¶
香¶
　　　　其二¶
傍竹柴門俯碧流見人無語眼横秋鳴機軋軋弄纎柔¶
　定有迴文傳竇氏何時銀漢度牽牛歸来風雨夜颼¶
颼¶
<pb:KR4d0168_WYG_011-4a>¶
　　　　其三¶
宿雨潜回海宇春曉風時散日邉雲熈熈人意一畨新¶
　破睡海棠能媚客舞風垂柳似招人春衫歸去馬蹄¶
輕¶
　　　　其四¶
欄外彤雲已滿空簾旌不動石榴紅誰將秋色到樓中¶
　瑪瑙一紅浮翠玉瓠犀終日凛天風炎洲人到廣寒¶
宫¶
<pb:KR4d0168_WYG_011-4b>¶
　　　　其五¶
髙㑹横山酒八仙煙雲不减九華妍暖風瓊樹倚樓前¶
　妙唱一聲塵暗落靚粧四座玉相連驂鸞何日共翩¶
翩¶
　　　　其六¶
二八佳人宴九仙華堂清靜鬬春妍瓊枝相倚妙無前¶
　良夜黄雲来縹緲春風碧酒意留連花間蝶夢想翩¶
翩¶
<pb:KR4d0168_WYG_011-5a>¶
　　　　其七¶
半醉依人落珥簮天香不數海南沉時傾秋水話春心¶
　已覺吹簫歸碧落從今禊飲笑山隂金盆休惜十分¶
春¶
　　　　其八¶
海畔山人碧玉簮天涯消息嘆沉沉頼逢傾國洗愁心¶
　莫為世情生旅况且因樂事惜光隂明朝紅雨已春¶
深¶
<pb:KR4d0168_WYG_011-5b>¶
　　　菩薩蠻¶
隔窓瑟瑟聞飛雪洞房半醉回春色銀燭照更長羅屏¶
圍夜香　巫山幽夢曉明日天涯杳倚戸黯芙蓉涓涓¶
秋露濃¶
　　　　又¶
萋萋欲遍池塘草輕寒却怕春光老㣲雨濕昏黃梨花¶
啼鳥粧　低垂簾四靣沉水環深院太白困鴛鴦天風¶
吹夢長¶
<pb:KR4d0168_WYG_011-6a>¶
　　　　又¶
飛鴻欲帶春風去柳絲却織春風住去住任春風只愁¶
樽俎空　今朝鞭馬去又得髙陽侣半醉踏花歸霜蹄¶
驕欲飛¶
　　　　又¶
簾旌不動重餘熱髙堂誰送能言雪一笑下人間天風¶
襲坐寒　歌聲雲外去句譜蘇仙語曲罷一樽空飄然¶
欲御風¶
<pb:KR4d0168_WYG_011-6b>¶
　　　　又¶
亷纎細雨連天逺紗窓不隔斜風冷花柳自生春無聊¶
空閉門雙雙携手去回首烟汀暮嬉笑在髙樓知人¶
牢落不¶
　　　　又¶
垂楊裊裊腰肢軟寒溪練練琉璃淺短艇卧吹風生涯¶
一葉中　五湖須徑去何用若耶女烟雨暝沙汀花香¶
喚酒醒¶
<pb:KR4d0168_WYG_011-7a>¶
　　　　又¶
腰肢欲趂楊花去歌聲能遏行雲住杯酒醉東風覊愁¶
一洗空　謫仙清飲露意在飛瓊侣未醉那求歸新詞¶
句欲飛¶
　　　　又¶
歸心謾逐飛雲去歡情却為芳菲住翠袖擁香風寧辭¶
玉斝空　主人承湛露元是臯䕫侣早晩定遄歸商霖¶
四海飛¶
<pb:KR4d0168_WYG_011-7b>¶
　　　　又(和李狀元/)¶
騎鯨好向雲端去踏花偶為狂朋住語笑凛生風眼髙¶
四海空　羊裘衝雨露我是漁樵侣已趂白鷗歸長江¶
自在飛¶
　　　　又¶
一心唯欲南園去東山有意留難住曽慣識追風馬羣¶
今已空　金盤盛玉露情絶鴛鴦侣破賊凱還歸冲天¶
看一飛¶
<pb:KR4d0168_WYG_011-8a>¶
　　　南歌子¶
竹影窺燈闇泉聲語夜長小窓無夢到髙唐獨飲三杯¶
長嘯歩脩廊　月午夜衫冷蓮開風露香欄干西角下¶
銀潢我欲乘槎天上泛寒光¶
　　　　右一¶
晧月明顋雪冷風亂鬢雲髙樓簾幙夜生春半醉倚人¶
秋水欲斜傾　曉雨雙溪漲歸舟一葉輕杳無青翼寄¶
殷勤目斷烟波漁火又黄昏¶
<pb:KR4d0168_WYG_011-8b>¶
　　　　右二¶
雲繞風前鬢春開檻裏粧鳳屏清晝靄龍香淺畫娥眉¶
新様逺山長　比翼曽同夢雙魚隔異鄉玉樓依舊暗¶
垂楊樓下落花流水自斜陽¶
　　　　右三¶
澤畔爭撏草車前自喂牛鳳城一别幾經秋身在天涯¶
海角忍回頭　旅夢驚殘月勞生寄小舟都人應也望¶
宸逰早晩葱葱佳氣滿皇州¶
<pb:KR4d0168_WYG_011-9a>¶
　　　　右四¶
　　　訴衷情(送李狀元三首/)¶
乘鸞縹緲過三山逰戯下人間金樽不辭頻倒春色上¶
朱顏　依暖玉掠風鬟語闗闗惟愁漏短雨㪚雲飛騎¶
月空還¶
　　　其二¶
龍頭一語定閩山黄色上眉間詔書促歸金闕玉帶侍¶
天顔　攏象板嚲宫鬟唱陽闗從容禁闥若念林泉應¶
<pb:KR4d0168_WYG_011-9b>¶
寄書還¶
　　　其三¶
從来雲雨過巫山只記夢魂間何如醉逢傾國春到一¶
瓢顔　歌窈窕舞雙鬟掩雲闗重城五鼓月下西樓不¶
忍輕還¶
　　　長相思令¶
一重山兩重山山逺天髙煙水寒相思楓葉丹　菊花¶
開菊花殘雁已西飛人未還一簾風月閑¶
<pb:KR4d0168_WYG_011-10a>¶
　　　又¶
一重溪兩重溪溪轉山迴路欲迷朱欄出翠㣲　梅花¶
飛雪花飛醉卧幽亭不掩扉冷香尋夢歸¶
　　　又¶
紅花飛白花飛郎與春風同别離春歸郎不歸　雨霏¶
霏雪霏霏又是黄昏獨掩扉孤燈隔翠帷¶
　　　西江月¶
臘雪猶埋石巘春風已入梅梢冷香隨馬上瓊瑶不與¶
<pb:KR4d0168_WYG_011-10b>¶
時人同到　拍手恐驚星斗髙歌已在烟霄醉呼玉女¶
解金貂笑問何如蓬島¶
　　　　右一¶
風薦荷香剪剪月行竹影徐徐㣲聞環珮過庭除恐是¶
陽䑓行雨　玉筍輕籠樂句流鶯夜囀詩餘酒酣風勁¶
露凝珠我欲驂鸞歸去¶
　　　　右二¶
　　　生查子¶
<pb:KR4d0168_WYG_011-11a>¶
執手兩澘然情極都無語去馬更匆匆一息迷回顧¶
孤舘得村醪一醉空離緒酒醒却無人簾外三更雨¶
　　　感皇恩¶
翠竹謾連雲天風不到簾幙重重自熱惱冷香忽至愛¶
惜當同芝草井花浮碧玉炎威掃　酒渇想東隣憂心¶
如𢷬納履生疑謾悔懊未容沉李相對樽前傾倒報君¶
惟短句瓊琚好¶
　　　一剪梅(題泛碧齊/)¶
<pb:KR4d0168_WYG_011-11b>¶
雨過春山翠欲浮影落寒溪碧玉流片㠶乘興挂東風¶
夾㟁花香擁去舟　樽酒時追李郭逰醉臥烟波萬事¶
休夢回風定斗杓寒漁笛一聲天地秋¶
　　　蝶戀花(送李狀元/)¶
執手長亭無一語淚眼汪汪滴下陽闗句牽馬欲行還¶
復住春風吹斷梨花雨　海角三千千叠路歸侍玉皇¶
那復回頭顧旌斾已因風月駐何妨醉過清明去¶
　　　江城子¶
<pb:KR4d0168_WYG_011-12a>¶
酒䦨携手過回廊夜初凉月如霜笑問木犀何日吐天¶
香待挿一枝歸斗帳和雲雨殢襄王　如今滿目雨新¶
黄遶髙堂自芬芳不見堂中携手舊鴛鴦已對秋光成¶
感慨更夜永漏聲長¶
　¶
　¶
　¶
　¶
<pb:KR4d0168_WYG_011-12b>¶
　¶
　¶
　¶
　¶
　¶
　¶
　¶
　栟櫚集巻十一¶
