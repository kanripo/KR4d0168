# -*- mode: mandoku-view; -*-
#+TITLE: 栟櫚集
#+DATE: 2015-08-24 23:57:15.138533
#+PROPERTY: ID KR4d0168
#+PROPERTY: BASEEDITION WYG    
#+PROPERTY: JUAN 卷六
<pb:KR4d0168_WYG_006-1a>¶
欽定四庫全書¶
　栟櫚集巻六　　　　　　宋　鄧肅　撰¶
　　古風¶
　　　和謝吏部鐵字韵¶
　　　　紀德¶
切切寒蟲常在耳未識詞源萬斛水忽開玉軸見竒文¶
光怪摩空亂眸子太傅江左風流人靈運在家元不嗔¶
家世千年今復振落筆飄飄語更真頓足忘言驚妙絶¶
<pb:KR4d0168_WYG_006-1b>¶
欲續貂蟬恨才拙鉛刀那敢望神劍舒屈無妨豈常鐵¶
　　　　右一¶
窮居如將豆塞耳一泓自足牛蹄水那知臨境有人豪¶
笑觀造化但兒子筆端萬字驚倒人春色秋風隨喜嗔¶
一讀錦囊殆仙去欲借銀軿遂朝真更當負笈慰愁絶¶
慿公一掃平生拙門人益親自得囬㑹觀踏破門限鐵¶
　　　　右二¶
世上區區蠅狗耳不復解纓濯清水只知貪雀不留珠¶
<pb:KR4d0168_WYG_006-2a>¶
可憐認賊飜為子珍重謝公天下人冷居林泉曽不嗔¶
雲煙萬木觀不足(闕/)　　　　　眞髙節凌雲亦竒絶¶
不綰六印未為拙(闕/)　　　　　　只有布衾冷似鐵¶
　　　　右三¶
仕途例皆諂笑耳隨盤方圓無定水前年天子思竒才¶
霜臺曽擢右君子泛觀中外倘非人髮上衝冠聊一嗔¶
那顧城狐并社䑕好惡無私喜怒真底事年来迹又絶¶
笑道林泉似藏拙慿誰去斬佞臣頭請公速鑄楚山鐵¶
<pb:KR4d0168_WYG_006-2b>¶
　　　　右四¶
四海紛紛筝笛耳誰識子期志流水韵髙調古自難酬¶
得意政須副墨子我公聲價第一人積薪居上笑不嗔¶
但將佳句妙今古逝變雕蟲返太真孟軻嘗續吾道絶¶
功與神禹論工拙先生今復迴狂瀾豈減旌陽柱鑄鐵¶
　　　　右五¶
引領門牆數舍耳劍之水源自樵水(公邵武/人也)褁糧問道¶
嗟未能參前倚衡見夫子自笑昔為塵土人春狂時逐¶
<pb:KR4d0168_WYG_006-3a>¶
賣符嗔年来懶惰百事廢洗空人偽惟葆真更餘净業¶
磨未絶强繼彌明不知拙豈是螳螂敢當車貘獸從来¶
食銅鐵¶
　　　　右六¶
李白嘗言人有耳不當徑流如川水男兒出處自有時¶
何須鋭意楚狂子公今無意世間人北山有靈定不嗔¶
天子政作唐虞計谷口那留鄭子真佇觀大手稱竒絶¶
致君却笑前賢拙坐使梯航到鬼方来尋九州貢璆鐵¶
<pb:KR4d0168_WYG_006-3b>¶
　　　　右七¶
眼中儒生聊爾耳僅免春闈飲墨水可憐四海萬青衿¶
却愧建安六七子誰似丘侯獨可人日無千篇即怒嗔¶
腐語陳言俱掃滅竒文秀句出天真虎頭固已稱詩絶¶
更逢安石分工拙新詩為侯特發揮照人之明鑑磨鐵¶
　　　　右八¶
結交要在相知耳趣向不殊水投水請㸔丘侯對謝公¶
箭鋒相契無多子丘侯平日論律人詳及謝公喜與嗔¶
<pb:KR4d0168_WYG_006-4a>¶
一得新詩即傳借許久誇談今見真車馬争看紛不絶¶
新詩那簡茅簷拙脫腕供人嗟未能安得畢昇二板鐵¶
　　　　右九¶
三吳惡少飛緑耳殺人如麻壅流水餘風往往到江閩¶
魚爛鳥驚父離子紛然回顧作流人我侯正色回一嗔¶
坐使倉黄萬老弱復歌太平養性真百弊紛紛俱杜絶¶
四境無虞安樸拙方信哲夫自成城不須十仞堅削鐵¶
　　　　右十¶
<pb:KR4d0168_WYG_006-4b>¶
忘心政須麯蘖耳醉仙如吸百川水男兒不復問聖賢¶
杯酒力辭真䜿子我侯度量&KR1062;千人不滿金鍾却怒嗔¶
酒酣那復迷朱碧苗莠猶分偽與真人言狂藥要須絶¶
恐潰肺腸語亦拙那知真氣不可侵烏府如今肝是鐵¶
　　　　右十一¶
　　　邑官有和者亦以詩寄之其人自云禦方冦有¶
　　　　功¶
寂寞相如四壁耳陋巷蕭然窮飲水雖似退之厭權門¶
<pb:KR4d0168_WYG_006-5a>¶
時作封人慕君子慙愧知音箇中人近前不學丞相嗔¶
掀髯抵掌論今古肺腑恢然笑語真頃余學問非三絶¶
操瑟千齊謀更拙棲遲何以酬已知吾道不移研鑄鐵¶
　　　　右十二¶
　　　丘宰生日¶
律管才吹九寸耳帝遣𤣥冥下司水百度稍多百四十¶
愛日差長十君子已剥羣隂驅小人四海熈熈語復嗔¶
因闢金闗謫太白不許天庭久煉真太白塵縁固未絶¶
<pb:KR4d0168_WYG_006-5b>¶
肯將天巧形世拙㑹施霖雨滿人間歸對千年忘恙鐵¶
　　　　右十三¶
陽復朋来七日耳黎明當動有泉水(冬至後十日泉水/動此以宣和辛丑)¶
(厯推/之耳)隂隂寒谷未生春天閔斯民如赤子遂因天下生¶
竒人禆歌襦袴無怨嗔朅来割雞多暇日逸韵飄飄騰¶
九真瓊室瑶池津不絶冷笑人間衛生拙三竊蟠桃顔¶
益童那復虬髯靣如鐵¶
　　　　右十四¶
<pb:KR4d0168_WYG_006-6a>¶
　　　和謝吏部¶
昔年怨聲常滿耳紛紛女巫未沉水天教我侯慰逺人¶
坐令盗賊化君子期年仁政遍人人撫之如子不須嗔¶
吏民欲欺亦不忍出言洞見胸中真要圖書問久已絶¶
人皆巧中渠寕拙優㳺黄巻有餘歡此志不回端截鐵¶
　　　　右十五¶
　　　自叙¶
瑟瑟霜風欲聒耳小院枕衾如潑水夜清火冷不成眠¶
<pb:KR4d0168_WYG_006-6b>¶
起就短檠閲諸子掩巻嗟嗟今古人(闕/)　　　　可嗔¶
風日相憐紛無已一笑𤣥之妄亦真我今是非兩俱絶¶
百巧百中不如拙寂然無復一念邪那有黄冠下鞭鐵¶
　　　　右十六¶
惡聲不入伯夷耳嚴陵拂袖釣寒水古来豪傑例幽居¶
佩&KR0008;肯隨舟人子造化爐中忽為人笑笑隨縁又何嗔¶
細語麗言俱入妙醉中不必更陶真年来三復韋編絶¶
得趣無多一味拙物外翛然我已仙不愁石髓堅如鐵¶
<pb:KR4d0168_WYG_006-7a>¶
　　　　右十七¶
萬物紛紛一馬耳百川不同均一水不將彼是作殊觀¶
坐使須彌納芥子李白髙視空無人審言更作牙官嗔¶
可憐紙上較輕重畫餅象龍俱未真我師宣尼四病絶¶
抱甕寕作漢隂拙萬象紛紛不敢侵真室何須樞楗鐵¶
　　　　右十八¶
　　　遊山¶
髙岩去天尺五耳下飛瀑布千尋水山間瘦竹映枯松¶
<pb:KR4d0168_WYG_006-7b>¶
嵗寒相對凛君子杖藜去去尋幽人剥啄扣門公勿嗔¶
凡骨膻腥倘不厭願供薪水看脩真髙人隱几語言絶¶
大巧深(闕/)　　拙無乃誤逰天目山偶見唐公冠帶鐵¶
　　　　右十九¶
人生要在行樂耳四化相磨逝流水溪山佳處飽遨逰¶
莫為羶葷親俗子解龜誰顧謫仙人玉局題牆亦遭嗔¶
世人例作葉公解但喜畫龍誰識真何如便與塵寰絶¶
醉倒莫嫌茅店拙青騘門外繫垂楊旋乞青禾剉白鐵¶
<pb:KR4d0168_WYG_006-8a>¶
　　　　右二十¶
門前如市不入耳忘言隱几心如水紛華時逐長安兒¶
清爽何似毛錐子我雖事業未如人天公不等吾勿嗔¶
獨歩髙山尋兀室黙坐燒香已悟真世事繽紛俱謝絶¶
叩角自歌愚且拙誰暇投書追賈誼更憂銅弊雜鉛鐵¶
　　　　右二十一¶
　　　對酒¶
世上紛華蟻穴耳東流不作西歸水號寒那用學孟郊¶
<pb:KR4d0168_WYG_006-8b>¶
捉月要須追李子一樽忽爾逢故人髙談往事古人嗔¶
人間目下多忌諱(闕/)　　　醉鄉真但得如意酒不絶¶
四壁莫(闕/)　　　　　　　　　　　　　費數州鐵¶
　　　　右二十二¶
八斗一傾聊熱耳開匣時觀三尺水指天喝月使倒行¶
揚波直欲斬蛟子安得知音吾黨人相㸔青眼不余嗔¶
笑驅八蠻有竒䇿開懐聊與話誠真可憐吐哺風流絶¶
乞巧未遑姑守拙坐觀明月侵蝦蟇空使玉川懐寸鐵¶
<pb:KR4d0168_WYG_006-9a>¶
　　　　右二十三¶
　　　送成彦尉邵武¶
萬竅于喁風割耳梅影横斜耿煙水殺雞為黍政追隨¶
七峰共作隐君子忽舉陽闗餞行人去去莫愁官長嗔¶
但知所領馬曹似清談更覺子猷真谷風嘗譏朋友絶¶
子貢毋輕原憲拙期公鴻雁不空回開緘八行劃如鐵¶
　　　　右二十四¶
汗血神駒卓錐耳去佀蒼崖决積水據鞍年少笑西征¶
<pb:KR4d0168_WYG_006-9b>¶
神仙中人梅氏子平生胸抱不由人㸃額再歸曽未嗔¶
儀舌尚存斯足矣卞玉那愁無識真一官聊續箕裘絶¶
登山莫厭芒鞋拙㑹使狗偷掃地無不須蠭蠆揮鉅鐵¶
　　　　右二十五¶
山頭枯木半生耳山下琉璃剪碧水登山臨水兩超然¶
刻燭千篇對夫子我生也是不覊人白眼望天人共嗔¶
相逢賴有知音鮑揮麈不疑咳唾真子今更與竹林絶¶
我獨凄然守株拙望公聲譽騰九天不惟去作錚錚鐵¶
<pb:KR4d0168_WYG_006-10a>¶
　　　　右二十六¶
　　　别僧永肩¶
號寒啼飢自聒耳火中蓮花那著水超然不復顧塵寰¶
空色兩㝠舍利子冠巾賈島齒平人當時僅免退之嗔¶
何如伯升雲水去萬刼不磨一㸃真公今更恐情難絶¶
泛作飛蓬謀未拙挽袖牽裳浩不迴當知若人是真鐵¶
　　　　右二十七¶
　　　謝楊休¶
<pb:KR4d0168_WYG_006-10b>¶
人生相值梗萍耳無酒投錢亦飲水况公家世足風流¶
封胡羯末又賢子匹馬来尋物外人坐上無氊寒不嗔¶
傾盖相逢已如故洗空機械情更真公今在陳糧屢絶¶
惡圓喜方我尢拙窮愁相守兩蕭然富驕何事如意鐵¶
　　　　右二十八¶
半夜絲簧紛養耳舞袖香風散沉水髙堂嬉笑坐生春¶
不誦式㣲驚逰子孟公投轄雖知人故鄉千里兒曹嗔¶
毅然竟把刀頭舞百日夢歸今日真依前瘦馬登髙絶¶
<pb:KR4d0168_WYG_006-11a>¶
未應却笑此行拙邑人脂膏子弗求况是丘侯帽無鐵¶
　　　　右二十九¶
一嵗無多數日耳歸心應逐東流水遥想解鞍在於門¶
滿室生春舞妻子明朝去拜綘帷人遲遲他邦兾勿嗔¶
願及散才求入社寓詩千里寓尋真醫門不與多病絶¶
無鹽自獻那羞拙誰知此質非良全政須乃翁為㸃鐵¶
　　　　右三十¶
　　　呈幾叟儀曹¶
<pb:KR4d0168_WYG_006-11b>¶
管中窺豹一斑耳敢對江海更言水頼公不作揚雄尾¶
舞雩曽許隨童子綈袍至今念故人世人欲殺渠不嗔¶
更將妙語為髙價坐令玉表欲侔真期公終始不相絶¶
囬愚参魯余亦拙異時報德但脩身那用張良袖中鐵¶
　　　　右三十一¶
世上乞憐(闕/)　　　　　　汗流水轅車厠䑕端可憐¶
笑殺物外竒男子先生眼中無可人將軍汚足渠亦嗔¶
倘欲眠時遣客去兩忘物我淵明真世間勢位日懸絶¶
<pb:KR4d0168_WYG_006-12a>¶
不能變渠平日拙政如强弓五十歩無力可貫青唐鐵¶
　　　　右三十二¶
嶺雲去天一握耳取死一分天下水不解舟車千里来¶
頼有陳蕃知孺子當堂得酒觴故人醉倒花前夜不嗔¶
我来一見欣如故險語聊攄肺腑真安得眼邉萬事絶¶
與君千首較工拙樂死初無鍤自隨那學祠東墓費鐵¶
　　　　右三十三¶
忽忽百年石火耳偃䑕不踰一腹水胡椒百斛何為哉¶
<pb:KR4d0168_WYG_006-12b>¶
簞瓢便可安顔子君看世間容悅人脅肩揺尾恐人嗔¶
所得僅能毛髮許抵掌無由一笑真期公便與此曹絶¶
折脚鐺中歸養拙冨貴鼎来却應之鄂公未遇姑治鐵¶
　　　　右三十四¶
　¶
　¶
　¶
　栟櫚集巻六¶
