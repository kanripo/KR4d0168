# -*- mode: mandoku-view; -*-
#+TITLE: 栟櫚集
#+DATE: 2015-08-24 23:57:15.180179
#+PROPERTY: ID KR4d0168
#+PROPERTY: BASEEDITION WYG    
#+PROPERTY: JUAN 卷九
<pb:KR4d0168_WYG_009-1a>¶
欽定四庫全書¶
　栟櫚集巻九　　　　　　宋　鄧肅　撰¶
　　古詩¶
　　　後迎駕行¶
揮鞭衝曉露歸鞍載夕陽一日復一日不見御袍黄偏¶
諸須文綉氊車奉珪璋作意禮樂盛而乃訪毛嬙上皇¶
襲太平珍怪来四方竒氣驚鬼劃舞腰欲雲翔端為大¶
盗積萬里来貪狼文移急星火搜抉到毫芒伐柯則不¶
<pb:KR4d0168_WYG_009-1b>¶
逺吾道其復昌君看天宇間紫㣲已輝光躍馬今朝去¶
定拜玉爐香惡衣供禹御茅茨覆堯堂為邦消底物人¶
心歸則王¶
　　　鄧成彦邀李益之朱喬年及某一飯適忌日無¶
　　　　侑觴者遂遲明日成彦偶在式假以食素謝¶
　　　　吾三人朱且行僕因以詩促之¶
㸃額萬里歸兀坐冷如水慙愧北阮賢為余欣設醴既¶
邀折檻朱仍約騎鯨李人乳已方丈清歌已皓齒那知¶
<pb:KR4d0168_WYG_009-2a>¶
事大謬及誤占食指得鹿倘是夢飜羮得無鬼我生飲¶
紅裙萬事空一洗所失如蝟毛豈惟一飯耳端恐荀陳¶
㑹自此參辰矣慿公反髙陽勿専蘭亭美主人或素餐¶
蘇晉端可擬何妨具一烹肉食從客鄙¶
　　　偶成¶
我渉江東路平地雪盈尺明日叠芙蓉晴天開曉日朅¶
自婺源来隂雨連朝夕瘦馬過雲際又斷簷間滴顧我¶
亦何人市朝欲歸迹平生詩酒交落井仍下石那知渉¶
<pb:KR4d0168_WYG_009-2b>¶
畏途乃煩造化力要知萬里行人謫非天謫衡雲霽韓¶
愈海市呈蘇軾君知此理不鬼物䕶狂直¶
　　　古意¶
妾身如暮雲隂霾愁漸濃郎来如曉色日髙雲自空曉¶
色未應夜愁雲不可重㑹持一杯酒舉室生春風¶
　　　其二¶
妾心如寒梅隨郎遍江東郎身如飛雪知落何亭中雪¶
花故清絶何人能擊節梅花嵗嵗春千秋香不滅¶
<pb:KR4d0168_WYG_009-3a>¶
　　　其三¶
妾如傍籬菊不肯嫁春風郎如出谷鸎飛鳴醉亂紅亂¶
紅有何好風雨一夕空菊英雖枯淡不愁霜露濃¶
　　　觀子陵畫像¶
陶朱防狡兎渭濵兆非熊先生但釣月君王友不從我¶
昔訪其迹磎光磨青銅呼公公不應天籟自號空何人¶
知此景携歸梵王宫乃知夜半力端在寸毫中¶
　　　謁南齋諸友¶
<pb:KR4d0168_WYG_009-3b>¶
青青門外竹練練澗中流水佳自扣枕天壤無炎洲我¶
友有髙韵来為扶策逰塵埃飛不到軒窓寸寸秋髙文¶
穿天心細字編蠅頭氣豪欲騎月志鋭定焚舟我来初¶
過雨衣衫宜翠浮平生百斛塵一洗空不留歸来短檠¶
下清風入夢幽不知白蓮社肯容靈運不¶
　　　再用南齋韵謝¶
沙溪清可啜逺山翠欲流翩然航一葦浩歌入蘆洲髙¶
堂上木杪幽人事勝逰但足簞瓢樂不知天地秋我輩¶
<pb:KR4d0168_WYG_009-4a>¶
嗟無口㝠捜空掉頭何如三才傑等是濟川舟開巻騰¶
光怪天上卿雲浮阿雲又嗣音吾研不欲留平生浪詩¶
聲寒蟲號清幽已對狂道士從此敢吟不¶
　　　登妙峰閣¶
維舟古木隂故人能倒屣相携歩髙閣千尺誇雄偉雨¶
餘天氣清宇宙空如洗對面碧玉峰去天不盈咫慿欄¶
一超然欲摶九萬里下視囂塵間蠢蠢欲蟲耳平生浪¶
自苦馬上肉消髀匆匆欲何之燒色更隱几入夜寂無¶
<pb:KR4d0168_WYG_009-4b>¶
人波聲欄下起坐覺非塵寰雷霆生脚底¶
　　　逰東山¶
草木得新露襲人吹冷香泉水夜相激衾枕自清凉我¶
携謫仙人眉目秀而長髙樓洗塵累抵掌論老莊若人¶
不世有(闕/)　　　　　　跨皓鶴同作雲間翔¶
　　　雲際嶺¶
蒼蒼九萬里拍塞雨天葩雲際在天上我去更携家不¶
知山髙低晶熒浩無涯迴頭見侍者濛濛隔瓊花¶
<pb:KR4d0168_WYG_009-5a>¶
　　　謝丹霞老師¶
丹霞脩何行天花雨紅英草莽化金碧宴坐十年成落¶
筆多竒語酧唱皆名卿㣲言寄禍福無心天籟鳴頃年¶
来七峰見我眼増明西来的的意一語貫三辰坐令塵¶
土人彈指悟無生别来今許久夜夢飛爽靈新詩忽入¶
手春風死草萌公以慧生定我自明而誠相望雖千里¶
秋風共一清去去勿作念明鑑無將迎¶
　　　玉山避冦¶
<pb:KR4d0168_WYG_009-5b>¶
前年十月間甲兵滿大梁小臣阻天對血涕夜沾床去¶
年十月間左省謫征商扁舟歸無處江浙俱欃槍今年¶
十月間叛卒起南方官兵且二萬一旦忽已亡一身幸¶
無責奉親走窮荒天宇如許大八口無處藏空山四十¶
日畫餅誑飢腸朅来古招提和氣靄脩廊迎門有禪伯¶
梵行照穹蒼却念客無歸燒猪飯蘇郎方袍二百指祖¶
燈其復光中有䕶法人義氣干天槍倒床得甘寢不知¶
冬夜長明朝曹夫子破浪飛危檣入門郁春色滿船載¶
<pb:KR4d0168_WYG_009-6a>¶
瓊漿髙談鸞舞飛佳句刻琳瑯那知奔竄中一樂得未¶
嘗何當掃隂雪四海共春陽便携我輩人浩歌歸醉鄉¶
世事如奕棋臧否均亡羊簔衣可釣月底處是金章¶
　　　次韵李舍人¶
道山文章伯杖履作幽棲筆硯為戯事業落翻墨螭平¶
生百萬言定相初不離更憐世間士塵網深相圍笑踵¶
雙林轍誓破萬夫疑八靣列神王劍㦸身携持怒目幹¶
龍宫機緘絶謀惟佛語浩無際天地如可彌笑談一轉¶
<pb:KR4d0168_WYG_009-6b>¶
畢璿璣時未移見者皆了了鈍根化神機不然分三藏¶
誰能俱不移白頭鑚故紙底是出頭時此恩今欲報四¶
顧將誰依在佛本無説於公亦何為珍重謫仙人登山¶
力未疲天涯𣺌萬里著處即為歸隨縁作賛嘆妙語何¶
竒竒置之天壤間千古無敢非我生多肉障煩公示寳¶
箆請作一言蔽牟尼即仲尼¶
　　　送李司録西赴¶
晴雲聳竒峰烈日破昏霿謫仙有行色朋僚傷逺送嗟¶
<pb:KR4d0168_WYG_009-7a>¶
哉君子人簿書久倥偬文星應長庚勁氣模螮蝀幡然¶
玉京去佇聽朝陽鳳岩野豈能留端肖髙宗夢¶
　　　塵外堂¶
俯仰天地間紛紛(闕/)　　　　　山林累人均一體有¶
真故有妄輕彼那取遺奔走為塵外政應在塵埃慿師¶
一埽空六塵不用洗淵黙即雷聲萬川同一水¶
　¶
　¶
<pb:KR4d0168_WYG_009-7b>¶
　¶
　¶
　¶
　¶
　¶
　¶
　¶
　栟櫚集巻九¶
