# -*- mode: mandoku-view; -*-
#+TITLE: 栟櫚集
#+DATE: 2015-08-24 23:57:15.093815
#+PROPERTY: ID KR4d0168
#+PROPERTY: BASEEDITION WYG    
#+PROPERTY: JUAN 卷三
<pb:KR4d0168_WYG_003-1a>¶
欽定四庫全書¶
　栟櫚集巻三　　　　　　　宋　鄧肅　撰¶
　　律詩¶
　　　和李梁溪春雪韵¶
白白朱朱春已深那知雪意更隂隂落花幾陣遮山宻¶
穿褐餘寒頼酒禁騎馬不前真有恨留衣過臘豈無心¶
等為遷客俱逢雪誰侣梁溪獨醉吟¶
　　　又¶
<pb:KR4d0168_WYG_003-1b>¶
𤣥㝠忽欲作春容不許東君利自封已使素英拖暖絮¶
更摧妖艶别寒松那知往事思飛燕預慶豐年免象龍¶
向有謫仙詩句好何妨閉户醉金鍾¶
　　　送春¶
宿雨初開萬翠屏相携雲水自由身寸心未逐鶯花老¶
一笑能留天地春倘得新詩同刻燭不妨濁酒共傾銀¶
往来一氣何須問蝙蝠飛時日正辰¶
　　　分嵗¶
<pb:KR4d0168_WYG_003-2a>¶
餘臘覊人少共歡那堪瑞雪降雲端四時欲盡三更鼓¶
六出翻成兩嵗寒欺&KR1062;嶺梅殘艶白宻敲亭竹碎聲乾¶
公卿休埽黌堂下留與来朝賀客看¶
　　　鄰家翁挽辭¶
凛然風韵老尤癯方寸經營包九區窖粟巧為任氏策¶
縛舩冷笑退之迂深藏未肯驕僮僕儉德端能率里閭¶
故使考終踰七十不因財害似齊奴¶
　　　其二¶
<pb:KR4d0168_WYG_003-2b>¶
髙堂晏坐亦何忙金水聊觀毁與穰逺配刀間籠桀黠¶
未饒倚頓埒侯王桑麻有畝今千計牛馬難言用谷量¶
可惜一朝螺變黍千金無藥治膏盲¶
　　　從昭祖乞糖霜¶
甜滿中邉一夜氷璀璀璨璨自天成冷香入骨追瓊液¶
秀色當筵瑩水晶絳闕不須餐沆&KR1197;玉池何事養胎津¶
從公乞取洗蒸欎一馭寒風上太清¶
　　　避地過雷霹灘¶
<pb:KR4d0168_WYG_003-3a>¶
門前又見馬如流兵革繽紛幾日休嶺似車盤方稅駕¶
灘如雷霹更行舟鯨鯢敢侮乾坤大江海徒深蟣虱憂¶
安得將臺登李郭挽回羲御照神州¶
　　　偶題¶
才薄難趨供奉班歸来作意水雲閑謫官謾説九年計¶
客枕曽無一夕安渭水不應藏釣艇淮隂便合起登壇¶
喚回勝境慿夫子使我甘歸苜蓿盤¶
　　　次韵謝明逺和¶
<pb:KR4d0168_WYG_003-3b>¶
乞身大小為溪山征鼓不容簔笠閑酷暑扁舟同海角¶
暖風盃酒念長安髙情我自歸蓮社妙譽君應冠杏壇¶
更約三山少從欵赭虬吐卯粲金盤¶
　　　題歩瀛閣¶
玲瓏畵閣入鴻㝠隱約鴻㝠入太清紫氣氤氲隨去歩¶
青霞杳靄入行旌桃花浪透三山近龜角屏髙七朶横¶
解逐梅仙在塵世誰知塵世有蓬瀛¶
　　　子安提舉¶
<pb:KR4d0168_WYG_003-4a>¶
南奔千里已途窮更向長江避敵鋒十口未容謀去住¶
片帆那暇擇西東乞殘不忍從司業食粥新来佀魯公¶
頼有詩情摧不老時將新句吐長虹(某初欲過興化今/乃止耳故詩中具)¶
(之以為他/日志也)¶
　　　又¶
征鼓驅人夜發船别来無處冩憂煎髙吟自答㗀嚶嘯¶
旅食時開欎屈筵君去青天纔尺五我今白髮已三千¶
何當却飲南湖月顛倒衣裳舞謫仙(山中岑寂時有嘯/於梁者日中所享)¶
<pb:KR4d0168_WYG_003-4b>¶
(不過以鰻魚/為絶品耳)¶
　　　次韵¶
玉殿曽叨侍冕旒才疎意廣誤旁求彚征那敢私連茹¶
勇退何妨在急流蓬蓽已無原憲室江山且飽子長逰¶
西庵軒檻多風月幸子来時共茗甌¶
　　　又¶
怪底祥光夜滿門朝来入社得詩人空疎嗟我句無眼¶
俊逸知君筆有神共隐兵戈不到處相携雲水自由身¶
<pb:KR4d0168_WYG_003-5a>¶
便當痛飲追河朔紅雪繽紛膾錦鱗¶
　　　次韵郭宰兼簡丞尉¶
獨領詩壇卧北窗故應落筆士夫降笑談自埽剡籐萬¶
聲價曽髙魏闕雙六合便當歸化筆一同聊復賞澄江¶
初無&KR0533;綮煩㳺刃夜飲何妨取萬缸¶
　　　　右一¶
只將詩律對晴窗我本無為人自降曹子棒頭施五色¶
崔侯㕔下植松雙千篇堪友騎鯨李八詠當奴夢筆江¶
<pb:KR4d0168_WYG_003-5b>¶
文字興餘行樂耳肯容碧玉自盈缸¶
　　　　右二¶
一㸃螢燈續曉窗已千人十未甘降見聞僅得豹斑一¶
勝負猶爭蝸角雙山聳劍鋒登九坂浪翻銀屋度三江¶
歸来自在春風裏時得萱堂獻酒缸¶
　　　　右三¶
　　　洪丞和来再次韵¶
堂堂國士洪夫子刻燭從渠心自降妙手故應釣鰲六¶
<pb:KR4d0168_WYG_003-6a>¶
得君那用射鳶雙定隨國老興東海&KR0533;効騷人慟楚江¶
酒醴祇今須麯蘖要令六合共盈缸¶
　　　　右一¶
世事無由到竹窗只餘心賞獨難降雨餘翡翠山連七¶
春漲玻瓈磎自雙萬壑不須看越嶠千尋端可配吳江¶
摳衣便欲同清景安得黄封列萬缸¶
　　　　右二¶
　　　又述¶
<pb:KR4d0168_WYG_003-6b>¶
萬里歸来一小窗利名心滅不須降雖無何子食錢萬¶
未到潘郎雪鬢雙樓上詩狂欲騎月晩来酒渇思吞江¶
從今痛飲須論日瑣瑣那能問幾缸¶
　　　成彦女奴琵琶¶
婷婷裊裊出紗窗坐使紅籹萬目降翠袖薄籠春笋十¶
玉釵初合緑雲雙四弦對客追三疊萬喚令人憶九江¶
曼倩酒狂本無量為渠㶑灔倒銀缸¶
　　　寄璨老西軒¶
<pb:KR4d0168_WYG_003-7a>¶
水沉一炷裊晴窗黙坐無心可得降浥露菖蒲能寸寸¶
語晴新燕自雙雙祇今淂兎不鑚紙那用浮杯更渡江¶
前世逺公只師是好從元亮供千缸¶
　　　林提學挽詞¶
文陣曽驚賢士闗青衿袖手仰登壇當年聲價輝寒谷¶
晩節清貧耐嵗寒地下修文屈顔子人間談易笑丁寛¶
傳家賴有千人傑三接天衢不作難(提學嘗横經上庠/朝鮮受其傳以歸)¶
　　　和陳少卿¶
<pb:KR4d0168_WYG_003-7b>¶
懶從蒿目世間憂緩歩招提味九丘正論羡君無鄭衛¶
窮途慰我在商周飄然忽作遷喬興卓爾難追跨海逰¶
别去詞源應萬斛幸分涓滴洗離愁¶
　　　謹次第三章¶
海角誰能寫客憂童顔鶴髮顧崇丘風流君似東山謝¶
勲業余慚赤壁周落筆敢陪風雨疾扶筇時共水雲逰¶
明朝却羡先生去萬頃煙波醉莫愁¶
　　　别陳少卿¶
<pb:KR4d0168_WYG_003-8a>¶
平生杯酒百無憂四海風流陳太丘據景筆端凌鮑謝¶
當年門下得伊周那知避世嶔&KR0991;迹也許從公汗漫逰¶
聞説片帆今又舉三山無處著人愁¶
　　　偶成¶
我生詩酒弄林泉紫詔三呼出洞天髙視塵寰但蚊睫¶
冷看時輩聳鳶肩山間已袖嬰鱗手物外今還釣月船¶
若使兒曹知此樂人人同得地行仙¶
　　　其二¶
<pb:KR4d0168_WYG_003-8b>¶
數椽茅屋傍山隈野草如雲徑不開小院縱横行蟻陣¶
孤燈明滅縱蚊雷并包益見乾坤大掃滅何時風雪来¶
磊塊胸中何處洗酒行到手莫停杯¶
　　　鳳池小飲¶
愁見孤城萬馬屯山行飄若出塵樊臨池想鳳心皆妄¶
據檻觀魚道更尊笑吸百川淋酒渇旁看三峽倒詞源¶
人生適意須觴詠世事升沉不足論¶
　　　次韵鄧成彦¶
<pb:KR4d0168_WYG_003-9a>¶
搶榆不羡貼天飛冷落柴門半掩扉花榭水軒催客老¶
飯羮酒甕與心違風流沈約自應痩美好陳平今已非¶
誰似宗盟重山嶽九環金帶稱腰圍¶
　　　戱洪丞¶
萬里歸来雲水鄉逢春得酒且彷徨好賢誰似雙松吏¶
使我時終一石狂忽與髙堂来䑕目却令朱户鎖梅粧¶
先生取瑟吾知已安得從今不舉觴¶
　　　次韵凝翠閣看水¶
<pb:KR4d0168_WYG_003-9b>¶
欄杆十二俯烟濤冒雨從君一醉陶頗覺寒窓侵島痩¶
故將勝景助韓豪波聲裂㟁漁歌逺水勢横天釣艇髙¶
前日主人今國老乘桴何處泛滔滔¶
　　　再次前韵¶
蕭條門巷半莱蒿杯酒田間亦自陶採栗久要工部拙¶
騎鯨偶厠謫仙豪狂歌故作風雷噫逸興何妨日月髙¶
勝景頼君佳句&KR1062;胸中江漢更滔滔¶
　　　又¶
<pb:KR4d0168_WYG_003-10a>¶
琢磨佳句敵離騷頼得朋来漉酒陶時遣紆餘資卓犖¶
更將華妙濟雄豪閣臨巨浸南溟近簾捲晴空北極髙¶
更約髙談句法外可憐天下正滔滔¶
　　　陳大夫華嚴閣¶
星郎德望欲摩天坎止流行任自然直道不回真鐵石¶
髙懐未老已林泉宗門夙了風幡動傑閣聊修香火縁¶
顧我驅馳成底事羡公真是地行仙¶
　¶
<pb:KR4d0168_WYG_003-10b>¶
　¶
　¶
　¶
　¶
　¶
　¶
　¶
　栟櫚集卷三¶
