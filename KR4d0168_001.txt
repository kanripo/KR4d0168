# -*- mode: mandoku-view; -*-
#+TITLE: 栟櫚集
#+DATE: 2015-08-24 23:57:15.060144
#+PROPERTY: ID KR4d0168
#+PROPERTY: BASEEDITION WYG    
#+PROPERTY: JUAN 卷一
<pb:KR4d0168_WYG_001-1a>¶
欽定四庫全書¶
　栟櫚集巻一　　　　　　　宋　鄧肅　撰¶
　　絶句¶
　　　進花石詩狀¶
　　太學生臣鄧肅右臣竊見東南所進花木怪石無¶
　　甚異者又不能無費臣今有策欲取天下竒絶之¶
　　觀畢置皇帝陛下圃中比之今日所貢者固萬萬¶
　　勝之較之今日之費則無萬分之一臣已撰成文¶
<pb:KR4d0168_WYG_001-1b>¶
　　字一軸伏望宣索¶
　　　花石詩十一章(并序/)¶
　　臣聞功足以利一國者當享一國之樂德足以備四¶
　　海者當受四海之奉恭惟皇帝陛下至仁之所尠神¶
　　道之所化畢乎無外不可量數如一元黙運萬物自¶
　　春豈特宜民宜人使由其道雖鳥獸魚鱉莫不咸若¶
　　是其所享宜何如哉雖移嵩嶽以為山决江海以為¶
　　沼竭東風之所披拂者以為臺榭之觀且不足以奉¶
<pb:KR4d0168_WYG_001-2a>¶
　　聖德之萬一區區官吏輒以根莖之細塊石之㣲挽¶
　　舟而来動數千里竊竊然自謂其神刓鬼劃冠絶古¶
　　今若真足以報國者以此觀之是特以一方之物奉¶
　　天子曽不以天下之物奉天子也臣今有策欲取率¶
　　土之濵山石之秀者花木之竒者不問大小尤可以¶
　　駭心動目畢置陛下圃中若天造地設曽不煩唾手¶
　　之勞盖其策為甚易而天下初勿知也臣獨知之喜¶
　　而不寐謹吟成古詩十有一章章四句以叙其所欲¶
<pb:KR4d0168_WYG_001-2b>¶
　　言者雖越祝代庖固不勝誅然春風鼓舞之下則¶
　　候蟲時鳥亦不約而自鳴耳惟陛下留神幸甚幸甚¶
蔽江載石巧玲瓏雨過嶙峋萬玉峰艫尾相銜貢天子¶
坐移蓬島到深宫¶
　　　　右一¶
浮花浪蕋自朱白月窟鬼方更竒絶繽紛萬里来如雲¶
上林玉砌酣春色¶
　　　　右二¶
<pb:KR4d0168_WYG_001-3a>¶
守令講求爭効忠誓將花石埽地空那知臣子力可盡¶
報上之德要難窮¶
　　　　右三¶
天為黎民生父母勝景端須盡寰宇豈同臣庶作園池¶
但隔墻籬分爾汝¶
　　　　右四¶
皇帝之圃浩無涯日月所照同一家北連幽薊南交趾¶
東極蟠木西流沙¶
<pb:KR4d0168_WYG_001-3b>¶
　　　　右五¶
是中嵩嶽磨星斗下視羣山真培塿千年老木矯龍蛇¶
天風夜作雷霆吼¶
　　　　右六¶
三月和風塞太空天涯海角競青紅不知花卉何逺近¶
六合内外俱春容¶
　　　　右七¶
聖主襟胸包率土天錫園池乃如許坐觀塊石與根莖¶
<pb:KR4d0168_WYG_001-4a>¶
無乃卑凡不足數¶
　　　　右八¶
飽食官吏不深思務求新巧日孳孳不知均是圃中物¶
遷逺而近盖其私¶
　　　　右九¶
恭惟聖德髙舜禹一圃豈嘗分彼此世人用管妄窺天¶
水陸驅馳煩赤子¶
　　　　右十¶
<pb:KR4d0168_WYG_001-4b>¶
安得守令體宸衷不復區區踵前蹤但為君王安百姓¶
圃中無日不春風¶
　　　　右十一¶
　　　巖桂¶
雨過西風作晩凉連雲老翠出新黄清芬一日来天闕¶
世上龍涎不敢香¶
　　　梅¶
不顧冬殘自在妍笑將疎影弄嬋娟小軒不用垂簾幙¶
<pb:KR4d0168_WYG_001-5a>¶
我醉花香自得仙¶
　　　泛江¶
風迴浪急月初圓携得魚竿下釣船自是髙歌星斗上¶
不須騎氣夜行天¶
　　　姜池源廟二首¶
樽酒源頭一拜神麕羊甕繭便青春當年旱魃矜餘虐¶
禱去陽侯失舊津¶
　　　其二¶
<pb:KR4d0168_WYG_001-5b>¶
博帶峩冠新廟像長衫紫領樂耕民雨暘從此如常德¶
願作常山薦號人¶
　　　靈應寺¶
松篁擁翠入雲間雅稱髙人巻道閑自是紅塵飛不到¶
一溪流水遶青山¶
　　　又¶
老木森森小徑斜淡烟横鎻兩三家晩来欲冩瀟疎景¶
舉目遥岑更望賖¶
<pb:KR4d0168_WYG_001-6a>¶
　　　偶題¶
一葉漁舠破曉煙山環碧玉水連天滿傾竹葉倚紅玉¶
天遣行雲慰謫仙¶
　　　靖節先生祠下¶
五柳歸来昔陶公七閩召還今鄧子不將出處作殊觀¶
便了陶鄧無生死¶
　　　鄆州道上早行¶
疎簾不下縱荷香夢破紗厨月滿廊笑盡一杯鞭馬去¶
<pb:KR4d0168_WYG_001-6b>¶
恍疑山色是家鄉¶
　　　寄張應和運副¶
當年曽忝從官班再拜天顔咫尺間今歴千山嫌未稳¶
芒鞋明日又登山¶
　　　又¶
土屋茅茨山萬重隂雲不解雨濛濛桃源目斷知何處¶
身在杜陵詩句中¶
　　　詠史¶
<pb:KR4d0168_WYG_001-7a>¶
雨過東山春意濃但携桃李歩春風眼髙四海無勍敵¶
百萬貔貅一體空¶
　　　又¶
五湖范蠡携西子三國周郎嫁小喬盖世功名聊唾手¶
何妨樽酒醉妖嬈¶
　　　戯題¶
我欲開樽百物無鄰家酒熟各觴吾扶杖出門又應供¶
三生恐是賔頭盧¶
<pb:KR4d0168_WYG_001-7b>¶
　　　訪故人¶
天寒嵗暮兩無聊訪戴那辭千里遥直上洞天三十六¶
馬蹄迤邐醉瓊瑶¶
　　　題枕碧閣¶
清流繩斷炎洲境松響挾將寒意来坐上逸情留不住¶
欲随風月過蓬莱¶
　　　次韵李狀元送酒¶
年年樽酒是生涯赤脚曽無解語花明日可来文字飲¶
<pb:KR4d0168_WYG_001-8a>¶
新詩共吐半天霞¶
　　　次韵順之奏雅¶
誰回厄㑹作民禄慿君上天厭人欲要將勲業稱貂裘¶
世間豈曰無衣六¶
　　　　右一¶
謫仙酒渇要吞江劉毅一呼從此欲當知明瓊亦有神¶
引上洞天三十六¶
　　　　右二¶
<pb:KR4d0168_WYG_001-8b>¶
夢蝶莊周心槁木入柳穿花本無欲杯酒行春當此時¶
忽遇清風一百六¶
　　　　右三¶
神仙醉歌天上曲暖春肯念人間欲謾將郊島繼韓豪¶
五出那配天葩六¶
　　　　右四¶
　　　鳳池小飲¶
北山知有出郊心為霽春寒十日隂水石本為遷客共¶
<pb:KR4d0168_WYG_001-9a>¶
一枝瑞玉寄深林¶
　　　落梅¶
一夕狂風雨萬英醉扶筇竹踏疎星歸来衫袖天香冷¶
一洗人間龍麝腥¶
　　　　右一¶
飄零不用嘆春工風味端期鼎鼐中欲攬陽和歸宇宙¶
何妨飛舞作先鋒¶
　　　　右二¶
<pb:KR4d0168_WYG_001-9b>¶
　　　和鄧成材五絶¶
扶筇欲過北山来政賴詩囊一笑開故走溪山尋勝景¶
為君携向筆端来¶
　　　　右一(僕在衫口未謁/成材先逰靈岩)¶
酒兵招我破愁城頓覺春風拂面生却道豺狼飛小艇¶
當知捩手又飜羮¶
　　　　右二(成材詩中相招而某又/避地西去不能往赴)¶
朱紫紛趨舊日班羡君不動屹如山巻將禹稷平生志¶
<pb:KR4d0168_WYG_001-10a>¶
掉首歸為陋巷顔¶
　　　　右三(建昌已拜畨檄/成材棄官歸里)¶
句法徒能泣鬼神文窮欲餞嘆無因臨存多謝知音鮑¶
為洗胸中萬斛塵¶
　　　　右四(嘗辱成材過/避地之所)¶
卧龍何日起南陽萬騎追風競挽强射落長庚作頑石¶
坐令四海復農桑¶
　　　　右五¶
<pb:KR4d0168_WYG_001-10b>¶
　　　南歸醉題家圃(六言/)¶
填海我如精衛當車人笑螳螂六合羣黎有補一身萬¶
段何妨¶
　　　又¶
近輔暴追狼虎聖君德大乾坤萬里去黄金闕一杯得¶
杏花村¶
　¶
　栟櫚集巻一¶
